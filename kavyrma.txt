Продукти:

600 г свинско (агнешко, телешко) месо
75 мл олио
420 г праз или кромид лук
250 г червени чушки
50 г люта чушка (по желание)
25 г доматено пюре
50 мл червено вино
15 г магданоз
10 г чубрица
1/2 ч. л. червен пипер
1/4 ч. л. смлян черен пипер
2 ч. л. сол

Приготвяне:

• Месото се нарязва на порционни парчета по 25-30 г и се задушава в мазнината заедно с дребно нарязания лук.
• Като се изпари водата, отделяща се от вложените продукти, се прибавят нарязаните на ивички чушки, червеният пипер, едро смленият черен пипер,солта и разреденото доматено пюре.
• След 4-5 минути се добавят виното, лютите чушки (цели), част от магданоза, нарязан на дребно, чубрицата и малко бульон.
• Тенджерата се похлупва с капак и ястието се оставя да къкри на тих огън, докато омекне напълно месото.
• При поднасянето порциите се поръсват с останалия дребно нарязан магданоз.
• Отлична гарнитура към кавърма - кебапът е ориз.

Бележки:

* Рецепта за Кавърма - кебап - класическо ястие от националната ни кухня :-) 
** По желание ястието, когато е почти готово, може да бъде прехвърлено в пръстени гювечета и запечено във фурна. 
*** Източник : Единен сборник рецепти за заведенията за обществено хранене.